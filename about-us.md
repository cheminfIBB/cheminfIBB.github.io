---
layout: page
title: About Us
sidebar_link: true
sidebar_sort_order: 1
---

Zakład Bioinformatyki IBB PAN od ponad 10 lat z sukcesami stosuje techniki chemii obliczeniowej i chemoinformatyki w projektach naukowych, w szczególności projektując związki niskocząsteczkowe modulujące procesy życiowe i chorobotwórcze.
Dzięki unikalnemu w skali kraju połączeniu wydajnej infrastruktury obliczeniowej oraz własnych rozwiązań do przeprowadzania symulacji uczestniczyliśmy z sukcesami w wiele projektach typu CADD (ang. Computer Aided Drug Discovery).
Przez lata Zakład Bioinformatyki opracował własne algorytmy oraz unikalne metodologie uczenia maszynowego, dzięki którym jest w stanie efektywnie dostosować rozwiązania obliczeniowe do specyfiki konkretnych problemów naukowych.
Wspomniane narzędzia i metody przyczyniły się do sukcesów Zakładu Bioinformatyki na polu CADD, m.in. do zaprojektowania pierwszego na świecie nienukleozydowego inhibitora procesu metylacji DNA (związek RG108; sprzedawany obecnie przez wszystkie duże firmy chemiczne) oraz niskocząsetczkowych modulatorów białka CFTR (mutacja którego jest głównym powodującym mukowiscydozę, USPTO Applicaton #20160113896).
Zakład posiada doświadczenie w projektowaniu inhibitorów peptydowych i peptydomimetyków, w szczególności inhibitorów zwijania białek oraz interakcji białkowych (dimeryzacji). Ponadto w Zakładzie rozwijane są metody poszukiwania miRNA i projektowania nowych cząsteczek jako alternatywnych metod ingerencji w procesy komórkowe.
Zakład Bioinformatyki ma też bogate doświadczenie na polu analizy danych wielkoskalowych i szeroko rozumianego dataminingu, m.in. biologii systemów czy automatyczej analizy literatury, koncentrując się przede wszystkim na zagadnieniach  związanych z fizjologią i medycyną molekularną.
Zakład współpracuje z wiodącymi ośrodkami krajowymi m.in z Uniwersytetem Warszawskim, Warszawskim Uniwersytetem Medycznym czy Uniwerystetem Adama Mickiewicza oraz zagranicznymi, m.in z Instytutem Farmacji Freie Universitet w Berlinie, INSERM w Paryżu, Weizmann Institute w Rehovot oraz , MD Anderson Cancer Center w Houston.
